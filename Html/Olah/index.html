<!DOCTYPE html>
<!-- 2. feladat:  -->
<html lang="hu">

<head>
  <!-- 2. feladat: -->
  <meta charset="utf-8" />
  <!-- 3. feladat: -->
  <title>Oláh György</title>
  <!-- 1. feladat: -->
  <link rel="stylesheet" href="styles.css">
</head>

<body>
  <!-- 4. feladat: id -->
  <div id="content">
    <!-- 5. feladat: h1, h2, és p -->
    <!-- 11. feladat: a, href, target -->
    <h1>Oláh György <a href="https://hu.wikipedia.org/wiki/Oláh_György_(kémikus)" target="_blank">(kémikus)</a></h1>

    <!-- 6. feladat: -->
    <div class="frame">
      <!-- 6. feladat: -->
      <img src="Olah_Gyorgy.jpg" alt="Oláh György" title="Oláh György" />
      <!-- 7. feladat: -->
      <p class="imgtitle">Oláh György (1927-2017)</p>
    </div>
    <!-- 8. feladat: félkövér MTA 2x USC 1x -->
    <p>Oláh György Magyar Corvin-lánccal kitüntetett Széchenyi-nagydíjas magyar származású amerikai vegyészprofesszor, aki 1994-ben kémiai Nobel-díjat kapott „a karbokation kémiához való hozzájárulásáért”. A globális felmelegedés problémájára is megoldást kínáló, nagy érdeklődést kiváltó direkt metanolos tüzelőanyag-cella kidolgozója.</p>
    <p>Oláh György 1927. május 22-én született Budapesten. Középiskolai tanulmányait a budapesti Piarista Gimnáziumban végezte. Ezután a Budapesti Műszaki Egyetemen tanult kémiát, ahol 1949-ben doktorált. A következő években az egyetemen tanított. A szerves kémia érdekelte különösen, és a szerves kémia legrangosabb magyarországi professzorának, Zemplén Gézának kutatási asszisztense lett. Az 50-es években publikálni kezdett, már első tanulmányai nemzetközi érdeklődést váltottak ki. 1954–1956 között a szerves kémia tanszék vezetője és az <b>MTA</b> újonnan létrehozott Központi Kémiai Kutatóintézetének társigazgatója volt.</p>
    <p>Az 1956-os forradalom után családjával együtt elhagyta Magyarországot. Előbb Londonban éltek, majd a család Kanadába költözött. Itt Oláh a Dow Chemicalnél dolgozott 1964–1965 között. 1965-ben az Amerikai Egyesült Államokban, Clevelandben kapott munkát, a Case Western Reserve Universityn. 1971-től amerikai állampolgár lett. 1977-től Kalifornia államban élt, ahol a Dél-kaliforniai Egyetemen (<b>USC</b>) tanított. Még abban az évben kinevezték az egyetem Szénhidrogénkutató Intézetének tudományos igazgatójává. 1991-től a Los Angeles-i Loker Szénhidrogénkutató Intézet igazgatója volt.</p>
    <!-- 9. feladat: span, kék Svéd Királyi TA -->
    <p>A Magyar Tudományos Akadémia 1990-ben tiszteleti tagjává választotta. Oláh György folyamatosan tartotta a kapcsolatot a magyarországi kutatókkal.Kutatásainak legjelentősebb eredményét a karbokationok kutatásával érte el. A <span style="color: blue;">Svéd Királyi Tudományos Akadémia</span> 1994 október 12-én kihirdette, hogy az ezen területen végzett munkájáért a kémiai Nobel-díjjal jutalmazta, mely díjat Oláh György december 10-én vett át.</p>
    <p>2017. szeptember 19-én végakarata szerint Budapesten a Fiumei Úti Sírkertben helyezték örök nyugalomra. Temetésén részt vett Orbán Viktor miniszterelnök és Lovász László, az <b>MTA</b> elnöke. A katolikus szertartást Jelenits István celebrálta.</p>

    <h2>Munkássága, díjai, elismerései</h2>
     <!-- 10. feladat: táblázat készítése -->
     <table>
      <tr>
        <th>Kémiai Nobel-díj</th>
        <td>1994</td>
      </tr>
      <tr>
        <th>Corvin-lánc</th>
        <td>2001</td>
      </tr>
      <tr>
        <th>Bolyai János alkotói díj</th>
        <td>2002</td>
      </tr>
      <tr>
        <th>Priestley-érem</th>
        <td>2005</td>
      </tr>
      <tr>
        <th>A Magyar Köztársasági Érdemrend középkeresztje a csillaggal</th>
        <td>2006</td>
      </tr>
      <tr>
        <th>Budapest díszpolgára </th>
        <td>2006</td>
      </tr>
      <tr>
        <th>Széchenyi-nagydíj</th>
        <td>2011</td>
      </tr>
    </table>
    <!-- 10. feladat vége -->
    <p>Bár már évekkel korábban feltételezték, hogy a karbokationok sok szerves kémiai reakció köztes termékei, rövid élettartamuk, bomlékonyságuk miatt nem tudták őket kimutatni. Szupersavak (a 100%-os kénsavnál is erősebb savak) segítségével Oláh György alacsony hőmérsékleten előállította a karbokationokat, és tanulmányozta szerkezetüket, tulajdonságaikat. Elsősorban az 1962-ben bejelentett felfedezésének köszönhető, hogy sikerült megcáfolni a szén 4 vegyértékűségéről alkotott régi elképzelést, és új üzemanyagokat, a korábbinál nagyobb oktánszámú benzinfajtákat állíthattak elő. Kutatásai vezettek az ólmozatlan benzin előállításának egy igen gazdaságos eljárásához is, ugyanakkor új utakat nyitottak a szupersavak által katalizált karbokationok, valamint a szén cseppfolyósításának eljárása felé.</p>
    <p>Az Oláh György vezetésével kifejlesztett direkt metanolos tüzelőanyag-cella az utóbbi időben az egész világon az érdeklődés fókuszába került. A találmány a hagyományos energiahordozók (nyersolaj, kőszén, földgáz) előteremtési költségeinek és a globális felmelegedésnek a növekvő problémáját oldhatja meg. Az energiacella ugyanis metanollal működik, mindkét irányban: a) szén-dioxidból és vízből árammal metanolt állít elő; b) metanolból áramot, széndioxidot és vizet termel (anód-oldali levegő-áramban a vízpára dúsul, katód-oldali metanol-cirkulációban a metanol-mennyiség csökken és széndioxid keletkezik). A direkt metanolos tüzelőanyag-cella közvetlenül alakítja át a metanolt (vagy más folyékony szerves tüzelőanyagot) elektromos árammá egy úgynevezett polimer elektrolit membrán segítségével (reformálás nélkül, alacsony, 65 °C-os üzemi hőmérsékleten). Elektromos energia tárolására is alkalmassá teszi a metanolt, hatásfoka jobb az ismert akkumulátorokénál (mindkét irányban 83,67%, összesen 70%). A direkt metanolos tüzelőanyag-cellával működő gépjárművek gyártására minden műszaki feltétel adott.</p>
  </div>
</body>

</html>